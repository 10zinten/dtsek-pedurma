ལུས་དྲང་པོར་བསྲངས་ནས། དྲན་པ་ཕྱོགས་པར་བཞག་སྟེ་འདུག་པར་བྱའོ་སྙམ་པ་དང༌། །མཚན་མོའི་ཐུན་བར་མ་ལ་ཉལ་བར་བྱ་ཞིང༌། །ཉལ་བ་ཡང་འདི་ལྟར་སྣང་བའི་འདུ་ཤེས་དང་། དྲན་པ་དང༌། །ཤེས་བཞིན་དང་། :：ལྡང་བ་ཁོ་ནའི་འདུ་ཤེས་ཡིད་ལ་བྱེད་བཞིན་དུ་ཉལ་བར་བྱའོ་སྙམ་པ་དང་། ཉིན་མོ་དང་། མཚན་མོའི་ཐུན་དང་པོ་ལ་མི་ཉལ་བར་དགེ་བའི་ཕྱོགས་ཀྱིས་འདའ་བར་བྱའོ་སྙམ་པ་དང་། །མཚན་མོའི་ཐུན་ཐ་མ་ལ་ཡང་མྱུར་བ་མྱུར་བ་ཁོ་ནར་སད་་་པར་བྱས་ནས། སྨྲ་བ་ཁ་ཏོན་གྱི་ལས་སམ། སྤོང་བ་ལ་ནང་དུ་ཡང་དག་པར་འཇོག་གམ། །ཆོས་བསམ་པ་ལ་བརྩོན་པར་བྱས་ཏེ། །གང་དག་མངོན་པར་ཤེས་པའི་ཕྱིར་འཇུག་པ་མ་ཡིན་པ་དང་། རྫོགས་པར་བྱང་ཆུབ་པའི་ཕྱིར་མ་ཡིན་པ་དང་། ཡོངས་སུ་མྱ་ངན་ལས་:འདའ་བའི་ཕྱིར་མ་ཡིན་པ་དང་ཅི། འཇིག་རྟེན་པ་ལ་གྲགས་པའི་གསང་ཚིག་དང་། ཡིག་འབྲུ་སྣ་ཚོགས་དང་། ཚིག་སྣ་ཚོགས་དང༌། ཡི་གེ་སྣ་ཚོགས་དང་། དོན་དང་མི་ལྡན་པ་དག་རྣམ་པར་སྤང་བར་བྱ་ཞིང་དེ་བཞིན་གཤེགས་པས་གསུངས་པའི་ཆོས་:འདུལ་བ་ཟབ་པ་ཟབ་་པར་སྣང་བ་དང་པོ། སྟོང་པ་ཉིད་དང་ལྡན་པ། རྐྱེན་:འདི་པ་ཉིད་དེའི་རྟེན་ཅིང་འབྲེལ་པར་འབྱུང་བ་དང་རྗེས་སུ་མཐུན་པ་གང་ཡིན་པ་དེ་དག་གུས་པར་བྱས་ཏེ༑གཟུང་བར་བྱ་ཞིང་། །དམ་པོ་དང་། བརྟན་པར་ཡང་བྱའོ། །ལེགས་པར་བཟུང་ནས་ཀྱང་རྙེད་པ་དང་། །བཀུར་སྟིའི་ཕྱིར་མ་ཡིན་གྱི། །ནན་ཏན་གྱིས་བསྒྲུབས་ཀྱི་པས་ཆུད་མི་ཟ་བར་བྱ་ཞིང་ཆོས་དེ་དག་ཀྱང་ཁ་ཏོན་ཤིན་་་ཏུ་བྱང་བར་བྱ་བ་དང༌། །འདུ་འཛིའི་གཏམ་དང་ལས་ལ་དགའ་བ་དང་། སྨྲ་བ་ལ་དགའ་བས་འདའ་བར་མི་བྱ་བར་དུས་དུས་སུ་དྲན་པ་ཉེ་བར་གཞག་སྟེ། ཚངས་པ་མཚུངས་པར་སྤྱོད་པ་མཁས་པ་རྣམས་དང་གཏམ་འདྲེ་བར་བྱ། །ཕེབས་—། 