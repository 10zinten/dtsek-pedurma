ཁོང་ལྕེ་གཉིས་མཆེ་གཙིགས་བརྗིད་པའི་བརྒྱན་དུ་བྱས། །ཁྲག་དང་བཅས་པའི་མི་་་་མགོ་ལྔ་བཅུ་དང་། །རྒྱུ་མའི་ཐག་པས་ཕྲེང་བརྒྱུས་མགུལ་ན་འཆང་། །གཡེར་ཁས་བརྒྱན་པའི་ཞབས་གཉིས་སེམ་བྲལ་མནན། །དབུ་སྐྲ་གྱེན་རྗེས་སྦྲུལ་གྱིས་་་བཅིངས་པ་སྟེ། །མི་སྐྱོད་རྡོ་རྗེའི་ཅོད་པན་མཛེས་པར་མཛད། །རྡོ་རྗེ་མཁའ་འགྲོ་བྱིན་རླབས་མཆོག་གི་གཙོ། །ཁྲག་གི་མངའ་བདག་མ་ཚོགས་དབང་དུ་བསྡུད། །འབར་བྱེད་དུས་མཐའི་མེ་ཡིས་ཀུན་ནས་བསྐོར། །དབང་དང་དམ་ཚིག་ལ་གུས་སྒྲུབ་པ་པོས། །ནག་པོ་ཆེན་པོའི་གསང་སྔགས་རྗེས་དྲན་ན། །སྔོན་གྱི་ཐུགས་་དམ་དབང་གིས་འཕྲིན་ལས་མཛད། །མགོན་པོ་མཆོག་ཁྱོད་ཐུགས་རྗེའི་བདག་་་ཉིད་ཅན། །བྱམས་པའི་ཞལ་སྟོན་བདག་ལ་བརྩེ་དགོངས་ནས། །དངོས་གྲུབ་རྒྱ་མཚོའི་རླབས་ཅན་བདག་ལ་སྩོལ། །བླ་མ་མི་ཏྲི་པས་མགོན་པོ་ཞལ་གཟིགས་་་དུས་བསྟོད་པ་མཛད་པ་རྫོགས་སོ། །།།ལ་ལི་ཏ་བཛྲ་དང༌། ལོ་ཙཱ་བ་གྱི་ལྗང་དབུ་དཀར་གྱིས་བསྒྱུར་བའོ། །།།—། 