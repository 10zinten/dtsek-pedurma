།དམར་ལ་ལྗང་ཁུའོ། །སྟེང་གི་ཞལ་ནི་སྟག་གདོང་སྟེ། །དཀར་ཞིང་སྤྲིན་མདོག་དྲག་ཅིང་འཇིགས། །རྡོ་རྗེ་དྲིལ་བུ་མཉམ་པར་ལྡན། །ལྷ་མོའི་མཆུ་ནི་འཚིར་བ་སྟེ། །རྒྱལ་བའི་ལྤགས་པ་གོས་སུ་གོན། །ཌཱ་ཀི་མ་ཡི་རིགས་འཛིན་ཞིང་། །ཐོད་པ་དང་ནི་ཁ་ཊཾ་འཛིན། །རྡོ་རྗེ་མཚན་གྱིས་བརྒྱན་པ་སྟེ། z་། ཞགས་པ་ལྕགས་ཀྱུ་ཕྱག་ན་བསྣམས། །ཅང་ཏེའུ་དང་ནི་མགོ་བོ་འཛིན། །གྲི་གུག་་་ཞགས་པ་དེ་བཞིན་ཏེ། །ཕྱག་ནི་བཅུ་གཉིས་དག་ཏུ་བཤད། །དཀྱིལ་འཁོར་དག་ནི་ཐམས་ཅད་ཀྱང་། །ཞབས་གཅིག་ཏུ་ནི་རྣམ་པར་བསྒོམ། །གླང་པོ་བེའུའི་གདོང་དང་ནི། །སེང་གེའི་གདོང་ཡང་དེ་བཞིན་ཏེ། །དང་པོ་ཁྱི་ཡི་གདོང་ཡིན་ཏེ། །གཉིས་པ་འུག་པའི་གདོང་ཡང་ཡིན། །གསུམ་པ་ཕག་གི་་་གདོང་ཡིན་ཏེ། །བཞི་པ་ཁྭ་ཏའི་གདོང་ཅན་ནི། །གནས་ཀྱི་དབྱིབས་ཀྱི་ཆོས་་བདག་ཉིད། །སྣ་ཚོགས་གཟུགས་ནི་ཆེན་པོ་འཛིན། །མཐའ་ཡས་རྣམ་རྒྱལ་་་གྲགས་པ་སྟེ། །ཐམས་ཅད་མཁྱེན་ཞིང་ཐམས་ཅད་ལ། །ཇི་ལྟར་འདོད་པའི་སྐུ་ལུས་འཆང་། །དེ་བཞིན་བསྒོམ་ཞིང་རྣམ་བསྒོམ་སྟེ། །སྣ་ཚོགས་གཟུགས་ཅན་རིན་ཆེན་བཞིན། །བདག་ཉིད་ཆེན་པོ་རྣམ་པར་རོལ། །ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནི་ཛཱ་ལ་སཾ་པ་རཾ་སྭཱ་ཧཱ། ཞེས་པ་ཕྲིན་ལས་ཐམས་ཅད་ནི། །བསྒྲུབ་པར་འདོད་པས་བཟླས་པར་བྱའོ། །ཚོགས་དང་གཏོར་མ་ལས་རྣམས་ནི། །གཞན་ནས་གསུང་བཞིན་བརྩམ་པར་བྱ། །སྣ་ཚོགས་ནོར་བུའི་སྒྲུབ་ཐབས་འདི། །འཁོར་ལོ་སྡོམ་པ་ཉིད་ཐོབ་ཤོགཡ། སྣ་ཚོགས་ནོར་བུ་བདེ་མཆོག་འཁོར་ལོའི་སྒྲུབ་ཐབས་ཞེས་བྱ་བ། སློབ་དཔོན་ནག་པོ་པས་མཛད་པ་རྫོགས་སོ། །་ན་། །།པཎྜི་ཏ་ག་ཡ་དྷ་ར་དང༌། :ལོ་ཙ་བ་གྱི་ཇོ་ཟླ་བའི་འོད་ཟེར་གྱིས་བསྒྱུར་བའོ། །སྟོང་། ངང་ཉིད་ལས། །བྱེད་ལས་པད་ཉིད་ལས། དེ་—། 