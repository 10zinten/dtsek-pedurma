བསྟན་འགྱུར། རྒྱུད། ༼ཨུ༽བར་ཕྱག་མཚན་དང་། རྒྱན་རྣམས་ལ་སོགས་པ་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ། ཉིད་ཀྱི་ཤེས་རབ་མ་ལྷ་མོ་མ་མ་ཀི་དང་གཉིས་སུ་མེད་པར་་་ལྡན་པས་འཁྱུད་པའི་སྦྱོར་བས་གསང་བའི་རོལ་པ་མཛད་པས་ལོངས་སྤྱོད་རྫོགས་་པའོ༑། གཞན་ཡང་ཕྱི་དང་ནང་གི་ལོངས་སྤྱོད་ཕུན་སུམ་ཚོགས་པ་མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །།སྤྲུལ་པའི་སྐུ་ནི་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་གསུང་སྤྲུལ་པའི་སྐུའི་ངོ་བོའོ། །གཞན་ཡང་རིག་པའི་ཡེ་ཤེས་་ཐམས་ཅད་དང་གཉིས་སུ་མེད་པ་སྙིང་པོའི་གནས་ཡིན་ནོ། །ཚུལ་དེ་ལྟར་སྐུ་་་་གསུམ་དང་གཉིས་སུ་མེད་པའི་ངོ་བོར་སྟོན་པ་མི་བསྐྱོད་པ་རྡོ་རྗེ་འཛིན་བསྟན་ཏོ། །དམ་ཚིག་རྡོ་རྗེ་ཁྲོ་བོ་ནི། དམ་ཚིག་ཏུ་མིང་བཏགས་པ་ཐུགས་རྗེ་ཆེན་པོའི་ཞེ་་་སྡང་གི་ངོ་བོ་ཁྲོ་བོའི་གཟུགས་སུ་འཛིན་པ་ཞེ་སྡང་རྡོ་རྗེའོ། །།དེ་མེ་ལོང་ལྟ་བུའི་ཡེ་ཤེས་ཀྱི་མེ་འབར་བ་ཆེན་པོའི་འོད་ཀྱིས་འབར་བར་སྨོས་སོ། །མདོར་བསྡུ་བ་དེ་་ལྟར་སྐུ་གསུམ་གྱི་དམ་ཚིག་རྡོ་རྗེ་ཁྲོ་བོའི་དོན་དུ་གསུངས་སོ། །དངོས་པོ་དང་་་་དངོས་པོ་མ་ཡིན་པ་ཞེས་པ་ནི། །དོན་དམ་པ་རྡོ་རྗེ་རིགས་ཀྱི་བྱེ་བྲག་མེ་ལོང་ལྟ་བུའི་ཡེ་ཤེས་དེ་ནི་མ་སྐྱེས་པ་སྟོང་པ་ནམ་མཁའ་ལྟ་བུའོ། །དོན་དེས་དངོས་པོ་་་མེད་པར་སྨོས་སོ། །བཤད་པར་བྱ་སྟེ། མདུན་དུ་སྨོས་པ་དངོས་པོ་མེད་པ་དེ་དངོས་པོའི་ཚུལ་དུ་མེ་ལོང་ལྟ་བུའི་ཡེ་ཤེས་ལ་བསྒྲུབ་པ་པོ་ལ་སོགས་པ་སེམས་ཅན་ཐམས་ཅད་ལ་དགྲ་བགེགས་མ་རུངས་པ་གནོད་པ་བྱེད་པ་ཐམས་ཅད་གཞོམ་པའི་ཕྱིར་ཡེ་ཤེས་ཀྱི་ལྷ་མོ་མ་མ་ཀི་སྐུ་ཕྱག་རྒྱ་སྤྲུལ་པའོ། །དོན་དེ་དངོས་པོར་སྨོས་སོ། །དེ་ལྟར་དངོས་པོ་དང་དངོས་པོ་མ་ཡིན་པའི་དོན་དུ་གསུངས་སོ། །དམ་ཚིག་རྡོ་རྗེ་ཞེས་པ་ནི་སེམས་ཅན་ཐམས་ཅད་ལ་གནོད་པ་བྱེད་པའི་དགྲ་བགེགས་མ་རུངས་པ་ཐམས་ཅད་གཞོམ་པའི་ཕྱིར་ཡེ་ཤེས་ཀྱི་ལྷ་མོ་མ་མ་ཀི་དུས་རྟག་ཏུ་དམ་ཚིག་ཏུ་་་། 