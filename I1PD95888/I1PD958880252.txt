མཐུ་བོ་ཆེ་དང༌། འཕྲ་མེན་ཐམས་ཅད་བསྐུལ་ནས། སེམས་ཅན་ལ་སྲོག་གི་བར་ཆད་བགྱིད་འཚེ་བར་བགྱིད། ཤིན་དུ་སྡུག་བསྔལ་བར་བགྱིད་ན། དེ་ཐབས་གང་གིས་བཟློག་པར་བགྱིད། སྦྱོར་བ་བཅད་པར་བགྱི། བཀའ་སྩལ་པ། ལག་ན་རྡོ་རྗེ་ཉོན་ཅིག། འདི་ནི་དེ་བཞིན་གཤེགས་པའི་སྐུ་དང་གསུང་དང༌། ཐུགས་རྡོ་རྗེའི་བདག་པོས་སྔོན་ཡང་བཤད་དེ། ལག་ན་རྡོ་རྗེ་ཁྱོད་ཀྱིས་བྱས་པའི་གསང་སྔགས་དང་། ཎ་སྲིད་པ་ཟད་པར་བྱ་བའི་གསང་སྔགས་ཐམས་ཅད་ཀྱང་བཟློག་པར་བྱེད། །ཀླུ་གནོན་པར་བྱེད་ན། །ཀུན་ཏུ་རྒྱུ་ལ་སོགས་པ་གཞན་ལྟ་ཅི་་་སྨོས། དེ་ནས་བཅོམ་ལྡན་འདས་ཀྱིས་རྡོ་རྗེ་མཚོན་ཆའི། ཏིང་ངེ་འཛིན་ལ་་སྙོམས་པར་ཞུགས་ནས། སྐུ་དང་གསུང་དང་ཐུགས་རྡོ་རྗེ་ལས། །གསང་སྔགས་བཟློས་ཤིང་གནོན་པ་དང༌། སྦྱོར་བ་གཅོད་པ་ཞེས་བྱ་བ་འདི་གསུངས་སོ། །ཆ། ཨོ་ཛཱ་ལ་བཛྲ་ཧཱུྃ། མནྟ་སུམ་པ་ནི། ༼ཨོ་ཛ་ཛཱ་ལ་ཧཱུྃ། །ཨོ་ཧཱུཾ། ཧཱུཾ་ཧཱུཾ་ཏྲཾ་ཧཱུྃ་ཏྲ་ཧཱུྃ་ཨ་ཧཱུཾ། འདི་གསུངས་མ་ཐག་ཏུ། །ཕྱོགས་བཅུ་ནས་མཚོན་ཆའི་ཆར་་་ཆེན་པོ་བབ་སྟེ། ལག་ན་རྡོ་རྗེ་ཉིད་ཁ་སྦུབ་ཏུ་འགྱེལ་ནས། །ཁྲག་ཏུ་སྐྱུགས་་པར་གྱུར་ཏོ། །ལྷ་དང་གནོད་སྦྱིན་ཐམས་ཅད་བརྒྱལ་ཏེ། །ལུས་དུམ་བུར་ཆད་པར་གྱུར་ཏོ། །དེ་ནས་བཅོམ་ལྡན་འདས་ཀྱིས། དེ་དག་གི་སྦྱོར་བ་ཆད་པར་་རིག་ནས། སླར་ལངས་ཏེ། ༀ་བཛྲ་སཱ་ད་ཏཱ་ར་ཛ་ཛྷ། དེ་ནས་བཅོམ་ལྡན་་འདས་ཀྱིས། ལག་ན་རྡོ་རྗེ་ལ་བཀའ་སྩལ་པ། །ལག་ན་རྡོ་རྗེ་ཁྱོད་ཉིད་ཀྱང༌། འདི་ལས་འདའ་བར་མ་བྱེད་ཅིག། ཁྱེད་ཀྱི་འཁོར་ཐམས་ཅད་ཀྱང་འདི་ལས་འདའ་བར་བྱེད་ན། ་ཌ་ཐམས་ཅད་རླག་པར་འགྱུར་རོ། །དེ་བཞིན་དུ་ལག་ན་རྡོ་རྗེ་ཁྱོད་ཀྱིས། །ལྷ་དང་གནོད་སྦྱིན་ཐམས་ཅད་ལ་ཡང་བསྒོ་ཞིག། དེ་ནས་ལག་ན་རྡོ་རྗེས་གསོལ་པ། བཅོམ་ལྡན་འདས་འདི་ན་སྲིད་གསུམ་འདུལ་བར་བགྱིད་པ། s། 