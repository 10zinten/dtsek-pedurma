སེང་ཕྲོམ་དང་། དུག་མོ་ཡུངས་དང་། ཨུཏྤ་ལ་དང་། ཙནྡན་དང་། བལ་བུ་དང་། ཐལ་ཏྲེས་རྣམ་གཉིས་དང་དེ་རྣམས་མར་དང་ཚུལ་བཞིན་བསྐོལ་ཏེ་་མར་ལུས་པ་ལས་རན་པར་འཐུངས་ན་ལུས་སྐེམ་པ་ལས་རྒྱལ་བར་བྱེད་དོ། །བུ་་རམ་ཤིང་དང་ཆུ་ནས་སྐྱེས་པའི་ཤིང་མངར་དང་། ག་བྲའི་རྩ་བ་དང་། །པི་་པི་ལིང་དང་། ཐང་ཤིང་དང༌། ཨ་ཤྭ་གན་དྷ་དང༌། རམ་ཉེ་བ་རྣམ་གཉིས་དང༌། ར་སྣ་དང་། ཟངས་རྩི་བ་དང༌། ཛི་བ་ཀ་དང་། :འདམ་་པ་གཉིས་དང་། བྱི་དང་ག་དང་། དེ་རྣམས་ཆམ་ཆོམ་བརྡུངས་ཏེ་མར་དང་རི་བོང་གི་མགོ་བོ་བསྐོལ་བའི་ཁུ་བ་དང་། ཚུལ་བཞིན་བསྐོལ་ཏེ་མར་ལུས་པ་ལས་རན་པར་འཐུངས་ན། ལུས་སྐེམ་པ་ལས་འཕེལ་ཞིང་བརྟས་པར་བྱེད་པའི་་མཆོག་ཡིན་ནོ། །ཤུ་དག་དང་། སྐྱུ་རུ་ར་དང་། རྒྱ་སྤོས་དང་། ཨ་རུ་ར་་དང་། ཙ་རོང་དང་དེ་རྣམས་ར་ཐུག་གི་གཅིན་དང་ཆང་དང་། འབྲུ་མར་་དང་དེ་རྣམས་ལྷན་ཅིག་བསྐོལ་བའི་མར་གྱིས་བསྐུས་ན་ཕན་ནོ། །རྒྱ་སྐྱེགས་ཀྱི་ཁུ་བ་བྲེ་གང་དང་། དེ་དང་མཉམ་པའི་ཏིལ་མར་དང་། དེའི་བཞི་འགྱུར་གྱི་ཞོ་ག་ཆུ་དང་། ཨ་ཤྭ་གན་དྷ་དང་། སྐྱེར་པ་དང་། ཐང་ཤིང་དང༌། རུ་རྟ་་དང་། གླ་སྒང་དང་། ཙནྡན་དཀར་པོ་དང༌། མུར་བ་དང༌། པུ་ཙེ་ཤེལ་དང་། ཤུ་ཏི་དང་། ར་སྣ་དང་། ཤིང་མངར་དང་། དེ་རྣམས་ཆ་མཉམ་སྟེ་ཆམ་ཆོམ་བརྡུངས་པ་དང་ལྷན་ཅིག་བསྐོལ་ཏེ་ཏིལ་མར་ལུས་པ་ནི་རྒྱ་སྐྱེགས་ལ་་སོགས་པའི་ཏིལ་མར་ཞེས་བྱ་སྟེ། དེས་བསྐུ་བྱུག་བྱས་ན་ཉམས་སྟོབས་དང་། རིམས་དང༌། གློ་གཅོང་ཟད་བྱེད་དང་། སྨྱོ་བྱེད་དང༌། དབུགས་མི་བདེ་བ་དང་། བརྗེད་བྱེད་དང༌། ་རླུང་སེལ་བར་བྱེད་དེ། གནོད་སྦྱིན་དང༌། སྲིན་པོ་དང་། འབྱུང་པོ་རྣམས་འཇོམས་ཏེ་བུད་མེད་སྦྲུམ་མ་ལ་ཡང་བསྔགས་སོ། །—། 