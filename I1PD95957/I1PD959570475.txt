བསྐོལ་བའི་ནང་དུ་བླུགས་ལ་ལན་ཚྭ་དང་ལྡན་པར་འཐུངས་ན། སྙིང་ནད་དང༌། རྩིབ་ལོགས་ན་བ་དང༌། མོ་མཚན་རྣམས་སུ་ཟུག་པ་དང༌། སྐྲན་དང༌། དམུ་རྫིང་རྣམས་ལ་ཕན་ནོ། །ཡང་ན་རླུང་ལས་གྱུར་པའི་སྙིང་ནད་ལ་ནི། སྣུམ་ཆོས་དང་དུགས་བྱ་བའི་སྨན་སྦྱིན་ནོ། །རྩ་བ་ལྔ་པ་ཆུང་ངུ་ཆམ་ཆོམ་་་བརྡུངས་ལ་ཆུ་དང་བསྐོལ་བའམ། ཡང་ན་བཅའ་སྒ་བསྐོལ་བའི་བཏུང་བ་དྲོ་་འཇམ་ཙམ་བླུད་དོ། །ཡང་ན་ཆང་ངམ་རྩབས་སྐྱུར་པོ་དང་འདི་དག་རྣམས་སྐོམ་དུ་བླུད་དོ། །རླུང་གིས་སྙིང་གཟེར་ཞིང་མགུལ་པ་དང་དབུགས་བསྡམས་པ་་སྙམ་བྱེད་པ་དང་། མ་ཞུ་བ་ཡོད་པ་རྣམས་ལ་ཡང་གསོ་བ་གོང་མ་ལྟར་བྱའོ། །སྙིང་འཛག་པ་དང་། གཅིན་ནད་དང་རླུང་ལས་གྱུར་པའི་སྙིང་ནད་ལ་ནི། སྣུམ་མང་པོ་དང༌། སྲེག་པ་དང༌། ཁྲུང་ཁྲུང་དང༌། རྨ་བྱ་དང་། ཆོ་ག་དང༌། ཁྱིམ་བྱ་དང༌། དེ་རྣམས་ཀྱི་ཤ་ཁུ་བྱིན་ན་ཕན་ནོ། །ཡང་ན་བ་ལའི་སྨན་མར་རླུང་ནད་གསོ་བའི་སྐབས་སུ་བཤད་པ་བཏུང་བའམ། སུ་ཀུ་མ་རའི་་སྨན་མར་ཁོང་འབྲིས་གསོ་བ་ལས་འབྱུང་བའམ། ཡང་ན་ཤིང་མངར་ལན་བརྒྱ་་བཙོས་པའི་སྨན་:དྲེག་ནད་གསོ་བའི་ནང་དུ་བཤད་པ་ཡང་སྙིང་ནད་ཅན་ལ་སྦྱར་བར་བྱའོ། །ཡང་ན་སྣུམ་ཆེན་པོའི་མཆོག་ཅེས་བྱ་བའི་སྨན་མར་སྦྱར་བར་བྱ་སྟེ། རསྣ་དང་། ཛི་བ་ཀ་དང་། ཛི་བན་ཏི་དང་། བ་ལ་དང་། ཀཎྜ་ཀ་རི་དང་། བ་སྤུ་བ་དང་། ག་བྲའི་རྩ་བ་དང་། སྦི་ར་ཞེས་བྱ་བ་ས་ལ་པཎི་དང་། ཤུ་དག་དང༌། ཚ་བ་གསུམ་དང༌། འདི་རྣམས་ཆམ་ཆོམ་བརྡུངས་པ་དང་། སྣུམ་ཆེན་པོ་བཞི་ཆ་མཉམ་པ་དང་། དེའི་བཞི་ཆའི་ཞོ་དང༌། རྩིབ་མོ་དང༌། ཞོ་ག་ཆུ་སྐྱུར་པོ་དང་། དར་བ་སྐྱུར་པོ་དང༌། ཆང་དང་སྐྱུར་པོ་གང་རྙེད་པ་་སྣུམ་ཆེན་པོ་གཅིག་གི་བཞི་འགྱུར་དང་། སྐྱུར་ལྔ་སྤྱི་དང་མཉམ་པའི་ཆུ་དང་ལྷན་། 