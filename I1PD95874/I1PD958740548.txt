ཀྱི་དབང་ཕྱུག་མ་ནས་བརྩམས་ཏེ་རྡོ་རྗེ་འབེབས་པའི་བར་གྱི་གཟུངས་རྣམས་་་གནས་ཇི་ལྟ་བ་བཞིན་དུ་བཀོད་དེ། ཨོ་བཛྲ་ཨཱཏྨ་ཀོཉཧཾ། ཨོཾ་སྭ་བྷཱ་ཝ་ཤུདྡྷོཉིཧཾ། ཨོ་སཏྠ་ས་མོཉཧཾ། ཞེས་བྱ་བས་ཅིགཟུངས་ཀྱི་དཀྱིལ་འཁོར་གྱི་རང་་་་་་བཞིན་དུ་བདག་ཉིད་བསམས་ནས། ལ་བདག་ཉིད་གཟུངས་ཀྱི་དཀྱིལ་འཁོར་གྱི་་་རང་བཞིན་ཡིན་ནོ་ཞེས་ང་རྒྱལ་བསྐྱེད་ལ། ཉིན་རེ་ཞིང་ཐུན་བཞིའི་སྦྱོར་བས་་་གཟུངས་ཀྱི་རིག་པ་རེ་རེ་ཞིང་ཁྲི་ཁྲི་བཟླས་པར་བྱའོ། །དེ་ལྟ་བུས་ནི་གཟུངས་་ཀྱི་དཀྱིལ་འཁོར་འགྲུབ་པར་འགྱུར་རོ། །དེ་ལྟར་གཟུངས་ཀྱི་དཀྱིལ་འཁོར་སྒྲུབ་པར་བྱེད་པའི་གསང་བའི་ཕྱག་རྒྱ་བཤད་ནས། ད་ནི་ཆོས་ཀྱི་དཀྱིལ་འཁོར་སྒྲུབ་པར་བྱེད་པའི་:གསང་བའི་ཕྱག་རྒྱ་བསྟན་པར་བྱ་བའི་ཕྱིར། །རྡོ་རྗེ་ཕྲ་མོའི་ཚུལ་དུ་ནི། །རབ་ཏུ་མཉམ་པར་བཞག་པས་བསྒོམ། །རྡོ་རྗེ་ཕྲ་མོའི་དཀྱིལ་འཁོར་ནི། །ཏིང་འཛིན་དབང་དུ་འགྱུར་བའི་ཚུལ། །ལ་། ཞེས་བྱ་བ་གསུངས་ཏེ། དེ་ལ་རྡོ་རྗེ་་་ཕྲ་མོའི་ཚུལ་ནི། ལྕེ་ནི་རྐན་ལ་གཞར་བྱ་ཞིང་། །ཞེས་བྱ་བ་ལ་སོགས་པ་སྤྲོ་བ་དང་བསྡུ་བ་བསྒོམ་པ་དང་། བརྟན་པར་བྱས་པ་ནི་རྡོ་རྗེ་ཕྲ་མོའི་ཞེས་བཤད་དེ། །རྡོ་རྗེ་ཕྲ་མོའི་ཚུལ་དེས་རབ་ཏུ་མཉམ་པར་བཞག་པས་སེམས་རྩེ་གཅིག་ཏུ་བསྡུས་ཏེ་བསྒོམ་པར་བྱའོ། །ཅི་ཞིག་བསྒོམ་པར་བྱ་ཞེ་ན། རྡོ་རྗེ་ཕྲ་མོའི་དཀྱིལ་འཁོར་ནི། །ཞེས་བྱ་བ་སྟེ། ་་:རྡོ་རྗེ་ཕྲ་མོས་ཉེ་བར་མཚོན་པ་སྟེ། རྡོ་རྗེ་ཕྲ་མོ་ནི་ཆོས་ཀྱི་་་དཀྱིལ་འཁོར་ཞེས་བྱ་བའི་ཐ་ཚིག་གོ། །གང་ཞིག་བྱེད་ཅིང་བསྒོམ་ཞེ་ན། །རྡོ་རྗེ་ཕྲ་མོའི་དཀྱིལ་འཁོར་ནི། །ཞེས་བྱ་བ་གསུངས་ཏེ། ཏིང་ངེ་འཛིན་དབང་དུ་བྱེད་ཅིང་ཞེས་བྱ་བའི་ཐ་ཚིག་གོ། །འདིས་ནི་དོན་འདི་སྐད་སྟོན་པ་ཡིན་ཏེ། སྔ་མ་བཞིན་དུ་རྣལ་འབྱོར་ཆེན་པོ་བྱས་ལ་སྔར་བཤད་པའི་རིགས་ཀྱི་སྙིང་པོ་རྣམས་ཀྱིས་རང་གི་སྙིང་གར་ཆོས་ཀྱི་དཀྱིལ་འཁོར་བསྐྱེད་ལ་རྡོ་རྗེ་ཕྲ་མོའི་ཚུལ་གྱིས་རང་། 