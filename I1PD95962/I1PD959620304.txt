ཨཙ་དུ་མ་ཨཙ་གཅིག་ཏུ་སྦྱོར་བ་དང་། རྣམ་དབྱེའི་མཐའ་ཅན་མང་པོ་རྣམ་དབྱེ་གཅིག་ཏུ་སྦྱར་བས། སྔར་ཚིག་མང་བ་དང་བརྗོད་པ་མ་བདེ་བ་རྣམས་ཚིག་ཉུང་ཞིང་བརྗོད་པ་བདེ་བར་འགྱུར་བ་ནི་ཚིག་སྡུད་ཀྱི་དགོས་པའོ་ཞེས་བཤད་དོ། །དེ་རྣམས་ལས་དང་པོ་མི་ཟད་པའི་བསྡུ་བ་བཤད་པར་བྱ་སྟེ། ཧ་རོ་ཨ་བྷི་ཀྲྀ་ཏྱ། འཕྲོག་བྱེད་བྱ་བ་ལྷག་པོར། ཞེས་པ་ཚིག་སྦྱོར་རམ་ངག་ཅེས་བྱ་སྟེ་ཚིག་སྡུད་བྱེད་པའི་གཞི་ཡིན་ནོ། །།པྲ་ཐ་མཱ་ནིརྗིཊཾ་ས་མཱ་ས་ཨུ་པ་སཛྫ་ནཾ། དང་པོ་ངེས་པར་སྦྱོར་བའི་ཚིག་སྡུད་ཉེར་བསྒྱུར་རོ། །རྣམ་དབྱེ་དང་པོ་དང་སྦྱོར་བའི་བསྡུ་བ་བྱེད་པའི་ཡུལ་རྣམ་དབྱེ་དང་པོ་ཐོབ་པ་དེ་ལ་ཉེར་བསྒྱུར་ཞེས་མིང་འདོགས་བྱེད་དོ། །ཨུ་པ་སརྫ་ནཾ་པུཎཾ། ཉེར་བསྒྱུར་སྔོན་དུའོ། །ཚིག་སྡུད་ཀྱི་སྐབས་འདིར་གོང་དུ་་་ཉེར་བསྒྱུར་ཞེས་མིང་འདོགས་བྱས་པ་དེ་ཚིག་སྦྱོར་གྱི་སྐབས་མཐའ་དབུས་གང་ན་ཡོད་ཀྱང་སྔོན་དུ་སྦྱོར་བར་བྱེད་པས། །ཌཨ་དྷི་ཧ་རོ་ཀྲྀ་ཏྱ། །ཞེས་གནས་པ་འདི་ལ་པྲ་ཏི་པ་དི་ཀ་ཞེས་མིང་འདོགས་བྱེད་དོ། །སུ་པོ་དྷཱ་ཏུ་པྲ་ཏི་པ་དི་ཀ་ཡོ། བྱིངས་པྲ་ཏི་པ་དི་ཀ་དག་ལས་སུཔ་ཀྱིའོ། །བྱིངས་དང་སྦྱོར་བ་དང་ཚིག་སྡུད་ཀྱི་སྐབས་པྲ་ཏི་པ་དི་ཀ་ཞེས་མིང་འདོགས་བྱས་པ་བསྡུ་བྱ་དེར་གནས་པའི་རྣམ་དབྱེ་་རྣམས་དབྱི་ཞིང་དེར་མ་ཟད་གཞི་དང་། ཕྲད་དང་། ཁྱད་པར་དང་འདྲ་བའི་སྐད་དོད་སོགས་ཚིག་གི་རྗེས་འབྲང་རྣམས་ཀྱང་དབྱི་བས་ཧ་རི་ལ་སྦྱིན་པའི་ང་དང་ཀྲྀ་ཏྱ་ཕྱིས། ཨ་དྷི་ཧ་རི། དེ་ལྟར་རྣམ་དབྱེ་རྗེས་འབྲང་དང་བཅས་པ་ཕྱིས་པས་ཚིག་སྡུད་ཀྱི་མིང་ཐོགས་པ་དེ་ལ་སླར་ཚིག་ཏུ་སྒྲུབ་བྱེད་ཀྱི་རྣམ་དབྱེ་རྣམས་འཇུག་པ་ལས་མཚོན་བྱེད་སུ་བྱིན། ཨ་དྷི་ཧ་རི་སུ། ཨ་བྱ་ཡཱི་བྷཱ་བ། མི་་་ཟད་པར་གྱུར་པ་ལའང་ངོ༌། །ཁ་། མི་ཟད་པར་གྱུར་པ་སྟེ་མི་ཟད་པ་སྔོན་ན་ཡོད་པ་མི་ཟད་པའི་བསྡུ་བ་བྱས་པ་དེ་ལ་རྣམ་དབྱེ་ཐམས་ཅད་འཇིག་ཅིང་བྱ་བ་ཡང་མེད་—། 