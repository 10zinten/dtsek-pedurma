རྒྱུད། ༼ཁ༽སྐུར་འདེབས་གོལ་བའོ། །ཉན་རང་ལ་གསུམ་སྟེ། ཐམས་ཅད་ཅེས་གོལ་གཞི་དང༌། གོལ་བ་དང༌། བྱིས་པ་ཅེས་གོལ་ས་གཅད་པའོ། །གོལ་བ་ལ་གཉིས་ཏེ། སྤོང་ཅེས་སྡུག་བསྔལ་སྤོང་བའི་ཉན་ཐོས་གོལ་བ་དང་། ཤེས་པ་འགེགས་ཅེས་པའི་རང་རྒྱལ་གོལ་བའོ། །བྱང་ཆུབ་སེམས་པ་གོལ་བ་ལ་གསུམ་སྟེ། དབྱེར་མེད་ཅེས་གོལ་གཞི་དང་། སྦྱོང་བསྒྲོད་ཅེས་གོལ་བ་དང༌། །རང་སར་གྲོལ་ཅེས་གོལ་ས་གཅད་པའོ། །སྔགས་ལ་གསུམ་སྟེ། སྐྱེ་འགག་ཅེས་གོལ་གཞི་་དང་། གོལ་བ་དང་། གཅད་པའོ། །གོལ་བ་་ལ་ལྔ་སྟེ། དུག་ལྔ་ལྷར་བསྒྱུར་བའི་ཀྲི་སྒྱུར་དང་ཅེས་ཡོག་གསུམ་གོལ་བ་དང་། སྦྱོར་གྲོལ་སྤྱོད་སྤྱོད་ཅེས་པའི་མ་ཧཱ་ཨ་ནུ་གཉིས་ཏེ་ལྔ་གོལ་བའོ། །སྐབས་གཉིས་པ་ལ་ལྔ་སྟེ། འདི་ནི་ཅེས་ལམ་ཆེན་ཀུན་ཁྱབ་ཀྱི་གདམ་ངག་དང་། བསྡུ་བ་བཞིའི་གདམ་ངག་དང་། སྤང་ཅེས་མཐའ་བཞི་སེལ་བའི་གདམས་ངག་དང་། བརྗོད་བྲལ་ཅེས་པ་ལྷུན་གྲུབ་ཀྱི་གདམ་ངག་དང་། ཐིག་ལེ་ཉག་གཅིག་གི་གདམས་ངག་གོ། །བསྡུ་བ་བཞིའི་གདམས་ངག་ལ་བཞི་སྟེ། ཐམས་ཅད་ཅེས་སེམས་སུ་བསྡུ། །རྣམ་དག་སེམས་སྟོང་པར་བསྡུ། སྟོང་པ་གསལ་བར་བསྡུ། དངོས་བྲལ་གསལ་བ་དབྱེར་མེད་དུ་བསྡུའོ། །སྟོང་པ་གསལ་བར་བསྡུ་བ་ལ་གཉིས་ཏེ། འགྱུར་མེད་འགྱུར་བ་ཅེས་འགག་མེད་དུ་གསལ་བ་དང་། རྟག་ཆད་ཀྱི་དེ་རྟག་ཅེས་དྲུག་མཐའ་ལས་གྲོལ་བར་གསལ་བའོ། །ཐིག་ལེ་ཉག་གཅིག་གི་གདམ་ངག་ལ་་་ལྔ་སྟེ། བློ་ལྡན་གྱི་སྤྱོད་ཡུལ་དོན་ཅེས་པ་དེ་རྟོག་གེའི་བྱ་བ་མ་ཡིན་པ་དང་། གང་མཐོང་དེ་ཉིད་ཀྱི་མདུན་རྒྱབ་ཅེས་གདམ་ངག་དང༌། ཐིག་ལེ་ཐམས་ཅད་ཅེས་ཉག་་གཅིག་གི་གདམ་ངག་དངོས་དང༌། དུས་གསུམ་ཅེས་པ་ཚིག་གི་གདམ་ངག་དང༌། ཡིད་ཅེས་བདེ་ཆེན་ལྷུན་གྲུབ་ཀྱི་གདམ་ངག་གོ། །།ཀྱི་སྐབས་གསུམ་པ་ལ་གསུམ་སྟེ། ཐེག་པ་ལ་བཟླའི་གདམ་ངག་དང༌། །