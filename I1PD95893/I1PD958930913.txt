།དེ་ནས་དེ་ཡི་པར་གནས་ཡོད། ལ་ལས་པ་དེ་ལུགས་ལ། །དགའ་དག་འདུ་ནང་པ་༄༅། །གཙུག་ཏོར་འཁོར་ལོས་བསྒྱུར་བའི་སྒྲུབ་ཐབས། ༄༅། །རྒྱ་གར་སྐད་དུ། ཨུཏྟཱི་ཥ་ཙཀྲ་ཝརྟི་སཱ་དྷ་ནཾ། བོད་སྐད་དུ། གཙུག་ཏོར་འཁོར་ལོས་བསྒྱུར་བའི་སྒྲུབ་ཐབས། སངས་རྒྱས་ལ་ཕྱག་འཚལ་ལོ། །སྒྲུབ་པ་པོས་སྔོན་དུ་བྱས་པའི་རིམ་པ་ཐམས་ཅད་བྱས་ནས། རྡོ་རྗེའི་ས་གཞི་ལ། རྡོ་རྗེའི་གུར་གྱི་དབུས་སུ། རིན་པོ་ཆེའི་རི་བོ་ལ་གནས་པའི། ༀ་ལས་བྱུང་བའི་པདྨའོ༑། དེའི་སྟེང་དུ་ཧཱུྃ་ཡིག་ལས་སྐྱེས་པའི་ཉི་མ་དང༌། ཨཱཿཡིག་ལས་སྐྱེས་པའི་ཟླ་བ་ལ། ནུས་པའི་ཡི་གེ་ཧཱུྃ་བསམ་པར་བྱའོ། །དེ་ལས་བྱུང་བའི་གཙུག་ཏོར་འཁོར་ལོས་བསྒྱུར་བ་སེར་པོ་དང་། སྔོན་པོ་དང༌། དཀར་པོའི་ཞལ་གསུམ། ཕྱག་བརྒྱད་པ། ཞབས་རྡོ་རྗེའི་སྐྱིལ་མོ་ཀྲུངས་ཀྱིས་བཞུགས་པ། ཕྱག་གཉིས་མཉམ་གཞག་གི་ཕྱག་རྒྱ་མཛད་པ། ལྷག་མའི་ཕྱག་གཡས་པ་རྣམས་ཀྱིས་ནི་འཁོར་ལོ་འབར་བ་དང༌། བགྲང་འཕྲེང་དཀར་པོ་དང་། མདའ་གསོར་བའོ། །གཡོན་པའི་ལྷག་མ་རྣམས་ཀྱིས་ནི། འབར་བའི་རྡོ་རྗེ་དང་། ལྷ་མོའི་ནུ་མ་། 