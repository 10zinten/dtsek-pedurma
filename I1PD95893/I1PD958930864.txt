སྣང་མཛད་ནི་སེར་པོའོ། །ཙ་ལས་མིག་ཏུ་འཁོར་ལོས་བསྒྱུར་བ་ཡང་སེར་པོའོ། །ལེ་ལས་མགྲིན་པར་མི་གཡོ་བ་སྟེ་ནག་པོའོ། །ཙུ་ལས་སྙིང་གར་གཙུག་ན་ནོར་བུ་སྟེ་དམར་པོའོ། །ལེ་ལས་དཔུང་པར་དོན་ཡོད་ཞགས་པ་སྟེ་ནག་པོའོ། །ཙུན་་ལས་ལྟེ་བར་སྐུལ་བྱེད་མ་ཉིད་ནི་ཡེ་ཤེས་སེམས་དཔའ་སྟེ་དམར་པོའོ། །དེ་ལས་་བརླ་གཉིས་ལ་རྡོ་རྗེ་དང་བ་སྟེ་ནག་པོའོ། །སཱུ་ལས་བྱིན་པ་གཉིས་སུ་རལ་གཅིག་མ་ཡང་ནག་པོའོ། །ཧཱ་ལས་རྐང་པ་གཉིས་ཀྱི་སྟེང་དུ་རྡོ་རྗེ་སྡེར་མོ་ཅན་དཀར་མོ་སྟེ། དེ་དག་བཞུགས་པའོ། །དེ་དག་ཀྱང་གོ་རིམ་བཞིན་དུ། བྱང་ཆུབ་་་་མཆོག་གི་ཕྱག་རྒྱ་དང༌། འཁོར་ལོ་དང་། རལ་གྲི་དང་། རིན་པོ་ཆེ་དང་། ཞགས་པ་དང་། ལྷུང་བཟེད་དང་། རྡོ་རྗེ་དང་། གྲི་གུག་དང་། བེ་ཅོན་རྣམས་འཛིན་པའོ། །ཡེ་ཤེས་སེམས་དཔའ་ཡང་དག་པར་བཀུག་སྟེ། དཔྲལ་་བ་དང་། མགྲིན་པ་དང་། སྙིང་ག་རྣམས་སུ་ཡི་གེ་གསུམ་གྱིས་བྱིན་གྱིས་བརླབ་པར་བྱས་ནས། །རང་གི་ཕྱག་རྒྱ་ཡང་གནས་དེ་དག་ཏུ་ཡོངས་སུ་གཏུགས་ཏེ། ཕྱི་ནས་སྔགས་བཟླ་བར་བྱའོ། །ཨོ་ཙཱ་ལེ་ཙུ་ལེ་ཙུན་དེ་སྭཱ་ཧཱ། བསྐུལ་བྱེད་མའི་སྒྲུབ་ཐབས་བུདྡྷཱ་ཀིརྟིས་མཛད་པ་རྫོགས་སོ། །།།གང་དེས་ཕྱི་གསར་འགྱུར་རོ། །དེ་ན་གནས། བདེ་བ་དེ་བྱལ་ད་བར་དགོན་དུ་དབས་—། 