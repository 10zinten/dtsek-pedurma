མོངས་པ་ཐམས་ཅད་ཀྱི་དབང་གི་བསྐལ་པ་གྲངས་མེད་པར་སྡིག་པ་བསགས་པ་བཅོམ་པར་འགྱུར་རོ། །དེ་ལྟར་བྱས་ནས་སྤྲོ་བའི་གནས་ཙུན་དའི་སྐུ་ཕྱག་རྒྱ་སྐུ་དང་གསུང་དང་ཐུགས་དང་རྡོ་རྗེ་གསུམ་དང་གཉིས་སུ་མེད་པའི་ངོ་བོ་དེ་ལ། སངས་རྒྱས་ཐམས་ཅད་ཀྱི་སྐུ་ཕྱག་རྒྱ་སྤྲིན་ལྟ་བུ་དེ་སླར་བསྡུ་བར་བྱའོ། །བསྟན་་པར་བྱ་སྟེ། གོང་དུ་སྨོས་པའི་ཚུལ་གྱི་སངས་རྒྱས་ཐམས་ཅད་སྤྲོ་བར་བྱ་བའི་དུས་སུ་དེ་དག་གི་སྐུ་ཕྱག་རྒྱ་རྡོ་རྗེ་གསུམ་དུ་མིང་བཏགས་པ་སྐུ་རྡོ་རྗེ་དང་། གསུང་རྡོ་རྗེ་དང༌། ་ཐུགས་རྡོ་རྗེ་གསུམ་དང་། གཉིས་སུ་མེད་པའི་ངོ་བོར་བརྟག་པར་བྱའོ། །གྲགས་པ་ཆེན་པོ་ནི། དཔལ་རྡོ་རྗེ་སེམས་དཔའ་ལ་སོགས་པ་རིགས་ལྔའི་བྱེ་བྲག་གི་སངས་རྒྱས་སྤྲིན་ལྟ་བུར་སྤྲོས་པ་དེ་དག་སོ་སོར་ཡོན་ཏན་གྱི་བྱེ་བྲག་ཕུན་སུམ་ཚོགས་པ་དང་ལྡན་པའི་ཕྱིར། འཇིག་རྟེན་གྱི་ཁམས་ཐམས་ཅད་ཀྱི་་་་་སེམས་ཅན་ཐམས་ཅད་ཀྱིས་དད་པ་ཆེན་པོའི་སེམས་ཀྱིས་བསྟོད་པ་བྱེད་པའི་དུས་ཀྱིས་སངས་རྒྱས་རྣམས་གྲགས་པ་ཆེན་པོར་སྨོས་སོ། །དེ་ལྟར་སངས་རྒྱས་སྤྲིན་གྱི་ཆོ་ག་ཡིས། རྡོ་རྗེ་གསུམ་གྱི་གྲངས་ཆེན་གྱི་དོན་དུ་གསུངས་སོ། །སྐུ་དང་་་་གསུང་དང་ཐུགས་ལ་དབབ། །ཙུན་ད་རྡོ་རྗེ་མ་བསྒོམ་མོ། །རྒྱན་རྣམས་ཐམས་ཅད་ཡོངས་རྫོགས་པ། །སྐུ་མདོག་དཀར་མོ་རབ་ཏུ་བསྒོམ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། སྐུ་དང་གསུང་དང་ཐུགས་ལ་དབབ། །ཙུན་ད་རྡོ་རྗེ་མ་བསྒོམ་མོ་ནི། གོང་དུ་སྨོས་པའི་ཚུལ་གྱི་སྤྲོ་བ་དང་བསྡུ་བ་བྱ་བའི་ངོ་བོ་ཡེ་ཤེས་ཀྱི་ལྷ་མོ་ཙུན་ད་རྡོ་རྗེ་མ་དེ་སྒྲུབ་པ་པོས་གཉིས་སུ་མེད་པར་རབ་ཏུ་་་བསྒོམ་པར་བྱ་བ་ཡིན་ནོ། །དེ་ལྟར་མདོར་བསྡུས་པ་སྐུ་དང་གསུང་དང་ཐུགས་ལ་དབབ། །ཁཙུན་ད་རྡོ་རྗེ་མ་བསྒོམ་པའི་དོན་དུ་གསུངས་སོ། །རྒྱན་རྣམས་་་ཐམས་ཅད་ཡོངས་རྫོགས་པ། །སྐུ་མདོག་དཀར་པོ་རབ་ཏུ་བསྒོམ་ཞེས་པའི་དོན་། 