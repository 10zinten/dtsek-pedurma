བསྟན་འགྱུར། རྒྱུད། ༼སུ་::ཀྱིན་དགོད། །དེ་ལས་སྤྲུལ་པའི་འོད་ཟེར་གྱིས། །ཡེ་ཤེས་འཁོར་ལོ་སྤྱན་དྲངས་ཏེ། །ཛཧཱུྃ་བཾ་ཧོས་དགུག་པ་དང་། །གཞུག་དང་དབང་དང་མཉེས་པར་བྱ། །གཅིག་ཏུ་བྱས་ཏེ་སྔགས་པས་ཡང་། །དབང་བསྐུར་བ་ནི་བསྒོམ་པར་བྱ། །བདག་ལ་དངོས་པོ་ཐམས་ཅད་ཀྱི། །མཆོད་པ་རྣམ་པ་སྣ་ཚོགས་བྱ། །མིའི་ཤ་སོགས་ཐམས་ཅད་དང་། །ཁྲག་གིས་ཀྱང་ནི་མཆོད་པ་བྱ། །།དེ་ལྟར་དཀྱིལ་འཁོར་རྫོགས་པ་ནི། །སྙིང་རྗེས་ཁྲོས་པའི་ཏིང་འཛིན་ནོ། །དྲག་པོ་ལས་སོགས་ལས་བྱ་ཕྱིར། །སྔགས་ཀྱི་བཟླས་པ་དྲན་པར་བྱ་སྟེ། །བསྟན་ལ་གནོད་པ་ཕན་པར་བྱ་བའི་ཕྱིར་བྱེད་པ་དང་། །སྡང་བའི་སེམས་ཅན་བརླག་པར་བྱ། །ཨོཾ་ཧཱིཊྛི་ཝི་ཀྲིཏཱ་ན་ན་ཧཱུཾ་ཕཊ། ཞེས་པ་ཉེ་བའི་སྙིང་པོའོ། །ཨོཾ་ཡ་མཱན་ཏ་ཀ་ཧཱུྃ་ཕཊ། ཞེས་པ་ནི་སྙིང་པོའི་སྔགས་སོ། །ཨོཾ་ཡ་མ་རཱ་ཙ་ཛཱ་ས་དོ་མེ་ཡ་ཡ་མེ་དོ་རུ་ཎ་ཡོ་ད་ཡ་ཡ་ད་ཡོ་ནི་རཱ་ཡཀྵེ་ཡ་ཡཀྵེ་ཡ་ཙྪ་ནི་རཱ་མ་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཞེས་པ་ནི་རྩ་བའི་སྔགས་སོ། །འདི་ལྟར་ཇི་ལྟར་འདོད་པར་ཡང་། །སྔགས་ཀྱི་བཟླས་་པ་དེ་བྱ་སྟེ། །།འབར་བའི་ཡི་གེ་བསྒོམ་བྱས་ན། །དངོས་གྲུབ་མྱུར་དུ་ཐོབ་པར་འགྱུར༑། འཁོར་ནི་དེ་རྣམས་ཐམས་ཅད་ཀྱི། །སྙིང་ཀར་ཉི་མ་རྣམས་ལ་བསམ༑། དཀྱིལ་འཁོར་པ་ནི་ཐམས་ཅད་ཀྱང་། །མ་ཧེའི་ཞལ་གྱི་ཐུགས་ཀར་དགོད། །སྙིང་པོ་ལ་སོགས་བརྩམ་བྱ་བ། །གསང་སྔགས་གསུམ་རྣམས་བཟླས་པ་བྱ། །ཡང་ན་སོ་སོར་བཟླས་བྱ་སྟེ། །བསྒྲུབ་པོ་ཇི་ལྟར་འདོད་པས་པོ། །གང་རྣམས་སྙིང་པོ་ལ་སོགས། །དེ་རྣམས་ལྷ་གཞན་སྙིང་ཀར་དགོད། །་། བཟའ་བ་ཀུན་དང་ཤའི་ཕུད། །མ་ཧེའི་ཞལ་ལ་དབུལ་བར་བྱ། །གཏོར་མ་འབྱུང་པོ་ཐམས་ཅད་ལ། །གསང་སྔགས་བཟླས་ལ་སྦྱིན་པར་བྱ། །ཨོཾ་བྷུ་ཙ་རཱ་ནཾ། ཡ་པཱ་ཧཱ་ལ་ཙ་རཱ་ཡ། ཚྭ་ཁ་ཙ་རཱ་ཡ། ཏ་པུར་བ་ཏི་གཱ་ནཾ། ཀ་ད་ཀི་ཎ་དི་གཱ་ཡ། །