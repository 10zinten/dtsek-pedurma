སྔགས་ཀྱི་ཡི་གེའི་ཚིག་རྣམས་ལ། །ཆོ་ག་བཞིན་དུ་དམ་ཚིག་སྦྱིན། །རྡོ་རྗེ་སློབ་མ་བློ་ལྡན་ལ། །དཀྱིལ་འཁོར་དག་ནི་བསྟན་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། སྔགས་ཀྱི་ཡི་གེའི་ཚིག་རྣམས་སྦྱིན་པ་ནི་གོང་དུ་སྨོས་པའི་ཚུལ་དུ་སློབ་མ་རྣམས་ཀྱི་སྙིང་གའི་གནས་སུ་བདག་པོར་མིང་བཏགས་པ་རང་དགའ་བའི་ལྷ་གཞག་མ་ཐག་ཏུ་སློབ་མས་བཟླས་པ་བྱས་པའི་ཕྱིར་དབང་བསྐུར་བའི་ངོ་བོར་སྔགས་ཀྱི་ཡིག་འབྲུའི་ཚིག་སྦྱིན་ནོ། །དེའི་དོན་གསལ་བར་བསྟན་པར་བྱ་སྟེ། །ཧཱུྃ་ཨོ་ཨ་འདི་ནི་རྡོ་རྗེ་སེམས་དཔའི་འོ། །།ཨོཾ་ཨ་ཧཱུཾ་སྐུ་རྡོ་རྗེའི་འོ། །ཨ་ཧཱུྃ་ཨོ་གསུང་རྡོ་རྗེའི་འོ། །ཧཱུཾ་སྭཱ་ཨོ་ཨ་རིན་ཆེན་འབྱུང་ལྡན་གྱིའོ། །ཧཱུྃ་ཧ་ཨ་ཨོ། དོན་ཡོད་གྲུབ་པའི་འོ། །གཞན་ཡང་བྱང་ཆུབ་སེམས་དཔའ་བརྒྱད་ཀྱི་བསྟན་པར་བྱ་སྟེ། །ཨོཾ་ཀྵི་ཧཱུྃ་ཨ། བྱང་ཆུབ་སེམས་དཔའ་སའི་སྙིང་པོའི་འོ། །ཧཱུྃ་བཛི་ཨ་ཨོ་བྱང་ཆུབ་སེམས་དཔའ་ཕྱག་ན་རྡོ་རྗེའི་འོ། །ཧཱུཾ་ཁཾ་ཨ་ཨོ། བྱང་ཆུབ་སེམས་དཔའ་ནམ་མཁའི་སྙིང་པོའི་འོ། །ཨ་ཧཾ་ཧཱུྃ་ཨོཾ། ་བྱང་ཆུབ་སེམས་དཔའ་འཇིག་རྟེན་དབང་ཕྱུག་གིའོ། །ཧཱུཾ་ཀཾ་ཨ་ཨོ། བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བའི་འོ། །ཨོཾ་སཾ་ཧཱུྃ་ཨ། བྱང་ཆུབ་སེམས་དཔའ་ཀུན་ཏུ་བཟང་པོའི་འོ། །ཨོ་མི་ཧཱུྃ་ཨ། བྱམས་པའི་འོ། །ཧཱུཾ་ཨཾ་ཨ་ཨོ། བྱང་ཆུབ་སེམས་དཔའ་འཇམ་དཔལ་གྱིའོ། །ཀ། དེ་རྣམས་ཀྱི་ནང་ནས་སློབ་མ་རང་དགའ་བ་གང་ཡིན་པ་དེའི་སྔགས་ཀྱི་ཡིག་འབྲུའི་ཚིག་དང་དབང་བསྐུར་བའི་ཕྱིར་སྦྱིན་པའོ། །མན་ཏྲ་ཨ་བི་ཤེ་ཀེ་ན་ཡ། ཨ་བི་ཤིཉྩ་ཡ་མེ་ཤ་ཨ། གཞན་ཡང་་གལ་ཏེ། ཡ་མན་ཏ་ཀ་ལ་སོགས་པ་ཁྲོ་བོའི་རྒྱལ་པོ་བཅུ་ལས་རང་དགའ་བའི་ལྷ་གང་ཡིན་པ་དེ་ཉིད་ཀྱི་སྔགས་ཀྱི་རིགས་སྦྱིན་པར་བྱ་བར་བསྟན་ཏོ། །ཚུལ་དེ་་་—། 