།ཡོ་ཐམས་ཅད་དུ་ལྷག་པའི་བསམ་པས་མྱུར་བ་ཅན་ནི་མྱུར་གནས་སོ། །དེ་བཞིན་དུ་སནྣ་ཏྠཞེས་བྱ་བ་སནྡྷ་ནི་ལེགས་པ་ཨིཏྠ་ནི་ཚིག་གི་རྐྱེན་ཏེ། གཞན་ཡང་དེ་བཞིན་དུ་སྦྱར་རོ། །ཨི་ཡ་སུ་ན་ཞེས་བྱ་བ་ཇི་ལྟར་པ་ཊུ་པ་ཊུ་ཏི་ཡན། སྦྲ་ལ༑སྦྲ། བི་ཡན། དུ་ར། ད་བི་ཡ་ན། ཞེས་བྱ་བ་ལ་སོགས་པ་སྟེ། ཨི་ཡན། ཞེས་བྱ་བའི་ཚིག་ནི། ཡོན་ཏན་ལ་སོགས་པ་མཐར་ཐུག་པའི་ཕྱིར། གཉིས་ཚིག་གམ་གཅིག་ལ་ཤིན་ཏུ་ཕུལ་དུ་བྱུང་བའི་ཚིག་ཡིན་ཏེ། ཤིན་ཏུ་ཞེའམ། རབ་ཏུ་ཞེའམ། ཡང་ན་མང་པོའི་ཚིག་ཏུ་སྟོན་ཏོ། །ཏ་ར་བ་ཞེས་བྱ་བ་ནི། ཇི་ལྟར་ཀུ་མཱ་ར་ཏ་རཿཀུ་མཱ་རཱ་ཏ་རཱ། ཀུ་མཱ་ར་ཏ་རཾ། ཞེས་བྱ་བ་ལ་སོགས་པ་སྟེ། འདི་ཡང་གཉིས་སམ། མང་པོའམ། མཆོག་གི་དོན་དུ་སྟོན་ཏེ། མཆོག་ཏུ་གཞོན་པ། མཆོག་ཏུ་གཞོན་ནུ་མ། བྱ་བ་ལྟ་བུ་རྟགས་ཀྱིས་ཕྱེ་བའོ། །ཏ་མ་པ་ཞེས་བྱ་བ་ནི། ཀུ་མཱ་ར་ཏ་མཀུ་མཱ་ར་ཏ་མཱ། ཀུ་མཱ་ར་ཏ་མཾ་སྟེ། འདིར་ཡང་ཏ་མའི་སྒྲ་སྔ་མ་བཞིན་དུ། གཉིས་སམ་མང་པོའམ་མཆོག་གི་དོན་དུ་སྦྱར་རོ། །ཀ་ལུ་པ་ཞེས་བྱ་བ་ནི་ཇི་ལྟར་ཨིནྡྲ་ཀལྤ་ཞེས་བྱ་བ། ཨིནྡྲ་ནི། དབང་པོ་ཀལྤ་ནི་རུང་བའི་རྐྱེན་ཏེ་དབང་པོ་ཅུང་ཟད་རྫོགས་པ་ནི་དབང་པོར་་་བཏགས་པའོ། །དེ་བཞིན་དུ་པཎྜི་ཏ་ཀལྤ། ཞེས་བྱ་བ་དང་། པི་ཏྲི་ཀལྤ། མ་ཏྲི་ཀལྤ། དེ་བ་ཀལྤ། ཞེས་བྱ་བ་མཁས་པར་བཏགས་པ་དང༌། ཕར་་་་བཏགས་པ་དང༌། མར་བཏགས་པ་དང༌། ལྷར་བཏགས་པ་ཞེས། ཀལྤའི་་སྒྲ་རུང་བའམ་དྲ་མར་གྱུར་པར་འདྲ་བའི་ཚིག་གི་རྐྱེན་དུ་སྦྱར་རོ། །དེ་ཤུ་ཞེས་བྱ་བ་ནི་ཇི་ལྟར་པཎྚ་ཏ་དེ་བྱ་ཞེས་བྱ་བ། རི་ཕྱོགས་ཏེ་ཅུང་ཟད་ཀྱིས་རྫོགས་པའི་རི་། 