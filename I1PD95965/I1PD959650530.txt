།བཤད་པའི་སྐབས་ནས་སྨོས་པ། །ཐལ་ཏྲེས་ལ་སོགས་པའི་སྡེ་ཚན་དང་། ཨུཏྤལ་ལ་སོགས་པའི་སྡེ་ཚན་གཉིས་སོ་སོར་སྐོལ་བའི་ཁུ་བ་ཁ་ར་དང་སྦྱར་བ་སོ་སོར་བླུད་དོ། །ཡང་ན་གླ་སྒང་དང་། །ཨ་རུ་ར་དང་། རྒུན་དང་། པུ་ཙེ་་ཤེལ་དང༌། དོང་ཀ་དང༌། སྲོ་ལོ་རྣམས་ལྷན་ཅིག་སྐོལ་བའི་ཁུ་བ་བླུད་དོ། །ཡང་ན་པུ་ཙེ་ཤེལ་བཏགས་ཏེ་ཁ་ར་དང་སྦྱར་ཏེ་བཏང་ན་མཁྲིས་པའི་རིམས་ནད་སེལ་ཏོ། །ཡང་ན་པུ་ཙེ་ཤེལ་དང་། །བྱི་ཚེར་དང༌། རྩ་མཁྲིས་དང་། །རྩ་བྱ་མ་དང་། སྲོ་ལོ་དང་། ་བ་ཤ་ཀ་རྣམས་ལྷན་ཅིག་བསྐོལ་ཏེ་བསྒྲངས་པའི་ཁུ་བ་ཁ་ར་དང་སྦྱར་ཏེ་བླུད་ན་ཁྲག་དང་མཁྲིས་པ་ལས་གྱུར་པའི་རིམས་སེལ་ཏོ། །བད་ཀན་ལས་གྱུར་པའི་རིམས་ལ་ནི། །ཚོས་པར་བྱེད་པའི་ཁ་ལུང་གི་རྩ་བ་དང༌། བཅའ་སྒ་དང་། སླེ་ཏྲེས་དང༌། པི་པི་ལིང་གི་རྩ་བ་རྣམས་ལྷན་ཅིག་སྐོལ་བའི་ཁུ་བ་ནས་ཚིག་འཁུས་པའི་ཐལ་བ་དང་སྦྱར་བའམ། ཡང་ན་པི་པི་ལིང་ལ་སོགས་པའི་སྡེ་ཚན་སྔར་བསྟན་པ་རྣམས་སྐོལ་བའི་ཁུ་བ་ནས་ཚིག་འཁུས་པའི་ཐལ་བ་དང་སྦྱར་བ་བླུད་དོ། །ཡང་ན་པུ་ཙེ་ཤེལ་དང༌། ཨ་རུ་ར་དང་། དབྱི་མོང་དང༌། ཐང་ཤིང་དང༌། །%ཡུང་རྣམས་ལྷན་ཅིག་སྐོལ་བའི་ཁུ་བ་བླུད་དོ། །ཡང་ན་ཨམ་བ་ཏ་དང་། པུ་ཙེ་ཤེལ་དང་། མུརྦ་དང་། ཨ་རཉྫ་དང༌། ཨ་རི་ཏ་དང༌། ཀུ་ལ་ཀ་རྣམས་ལྷན་ཅིག་སྐོལ་བའི་ཁུ་བ་བླུད་དོ། །ཡང་ན་བཅའ་སྒ་དང༌། བོང་ང་དཀར་པོ་དང༌། རུ་རྟ་དང༌། ཐང་ཤིང་དང༌། བྱི་ཚེར་དང་། གླ་སྒང་རྣམས་ལྷན་ཅིག་སྐོལ་བའི་ཁུ་བ་བླུད་དོ། །ཡང་ན་ཚ་བ་གསུམ་ཞེས་བྱ་བ། བཅའ་སྒ་དང༌། །པི་པི་ལིང་དང་། ན་ལེ་ཤམ་རྣམས་དང་། །སྨན་ནག་ཏ་མ་ལ་དང༌། ཤི་རི་པཎི་དང༌། སྒྲོན་ཤིང་དང་། སླེ་ཏྲེས་རྣམས་ལྷན་ཅིག་སྐོལ་བའི་ཁུ་བ་བླུད་དོ། །ཡང་ན་ནཱ་ག་གེ་སར་དང༌། ཡུང་དང༌། སྐྱེར་པ་དང་། །