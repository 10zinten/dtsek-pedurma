།འདོད་ཆགས་ཕ་རོལ་ཕྱིན་པ་མཉེས། །པདྨ་མཁའ་འགྲོ་ཕྱག་འཚལ་ལོ། །རྡོ་རྗེ་དག་པ་གདོན་མི་ཟ། །བསམ་པ་ཐམས་ཅད་ཡོངས་རྟོགས་པས། །སངས་རྒྱས་ངོ་བོ་ཉིད་ལས་བྱུང་། །སྣ་ཚོགས་མཁའ་འགྲོ་ཕྱག་འཚལ་ལོ། །ཆོས་རྣམས་གཟུགས་བརྙན་ལྟ་བུ་སྟེ། །དག་ཅིང་གསལ་ལ་རྙོག་པ་མེད། །བཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་ཏུ་བྱུང་། །ངོ་བོ་མེད་ཅིང་གནས་པ་མེད། །དེ་ལྟར་ཆོས་འདི་ཤེས་ནས་ཀྱང་། །སེམས་ཅན་དོན་ནི་མཉམ་མེད་བྱོས། །འོན་ཀྱང་སངས་རྒྱས་རིགས་སུ་སྐྱེ། །ༀ་ཨ་ཧཱུཾ་ཡུལ་ཆེ་གེ་མོ་ཞེས་བྱ་བ་ལ་སོགས་པའི་ཁེ་ཏྲ་པ་ལ་ཨི་དཾ་བྷ་ལོ་ཙྪིནྡྷ་གླིནྡ། མ་མ་ས་པ་རི་ཝ་རན་པ་སརྦ་པནཉྩ། སརྦ་པ་པཾ་བྱ་ཏི་བི་ག་ནཾ་ཤནྟིཾ་ཀུ་རུ། དྷ་ན་དྷ་བྱ་ཨུ་ཨུ་རོ་ཧུཾ། པུ་ཏིང་པུ་རུལ་སརྦ་བྷ་ཡཾ་རཀྵ་རཀྵ་ཀུ་རུ་ཀུ་རུ་སྭཱ་ཧཱ། སེམས་ཅན་ཐམས་ཅད་ནད་མེད་ཅིང་། །སེམས་ཅན་ཐམས་ཅད་བདེ་གྱུར་ནས། །སངས་རྒྱས་ཉིད་དང་འཕྲད་གྱུར་པའི། །ལམ་དེ་ཉིད་དུ་འགྲོ་བར་ཤོག། མ་གྲོལ་བ་རྣམས་གྲོལ་བ་དང་། །མ་བསྒྲལ་བ་རྣམས་སྒྲོལ་བྱེད་ཅིང་། །རྣལ་འབྱོར་བསྟན་ཆོས་གནས་པ་ནི། །ད་ལྟ་ཉིད་དུ་གནས་པར་ཤོག། དེའི་་འོག་ཏུ་ཡི་གེ་འབྲུ་གསུམ་གྱིས་ཞི་བ་ལ་སོགས་པའི་ལས་བཅོལ་ལོ། །དེ་ནས་ཨོཾ་ཨཧཱུཾ་མུ་ཞེས་བརྗོད། སེ་གོལ་ལན་གསུམ་བརྡབས་ཏེ་གཤེགས་སུ་གསོལ་བའོ། །དཔལ་སྒྱུ་འཕྲུལ་ཆེན་མོའི་གཏོར་མའི་ཆོ་ག། རྣལ་འབྱོར་གྱི་དབང་ཕྱུག་ཀུ་ཀུ་རི་པས་མཛད་པ་རྫོགས་སྒོ། །དེ་ལ་—། 