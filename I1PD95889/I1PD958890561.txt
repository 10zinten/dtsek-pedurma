རྒྱུད། ཞུའིའདྲེན་པའི་ར། །བུམ་སྣ་དམར་མོ་ལྕགས་སྒྲོག་ཀུན་སྡོམ་སྤྲེའུ། །གསུས་འཛིན་སེར་ནག་དྲིལ་ཆེན་དུང་དམར་སྤྱང་། །ཁྲག་འཐུང་དཀྱིལ་འཁོར་འཁོར་བཅས་ཀུན། །དང་པོར་བསྐུལ་དང་བསྐྱོད་པ་དང་། །རྫོགས་དང་མཐར་ཕྱིན་བྱ་བའི་ཕྱིར། །སོ་སོའི་སྙིང་པོ་ལན་བཞི་བརྗོད། །།བདག་ཉིད་སངས་རྒྱས་ཐམས་ཅད་ཀྱི། །ཐུགས་ཀྱི་སྲས་སུ་བྱ་བའི་ཕྱིར། །བསྐུལ་ཚིགས་ཀྱི་དབྱངས་ཀྱིས་་གསོལ་བཏབ་པས། །སྐུ་གསུང་ཐུགས་ཀྱི་རིན་ཆེན་དབྱིག། ཐིམ་པས་ལྷུན་བྱས་གཅིག་པའི་འོད། །སྙིང་པོ་བྱང་ཆུབ་སེམས་སུ་གནས། །དེ་ལས་སྙིང་པོ་་སྤྲོ་བསྡུ་ཡིས། །ཕྱག་རྒྱ་ཆེན་པོའི་དཀྱིལ་འཁོར་རྫོགས། །དེ་ལྟར་དཀྱིལ་འཁོར་གསལ་འཐོན་ཏེ། །མཐའ་དབུས་མེད་པའི་ཕྱོགས་བཅུ་ནས། །ཀུན་ཀྱང་ཁྲག་འཐུང་འབར་བའི་ཚོགས། །ཡེ་ནས་མ་བཅོས་ལྷུན་གྱིས་རྫོགས། །ལུས་ངག་ཡིད་གསུམ་སྐུ་གསུང་རྡོ་རྗེའི་ཐུགས། །ཕུང་པོ་ལྔ་ཉིད་རྣམ་གྲོལ་ཧེ་རུ་ཀ་། འབྱུང་བ་ལྔ་ཉིད་ཁྲོ་མོ་དབང་ཕྱུག་ཡུམ། །རྣམ་ཤེས་དབང་པོ་ཡུལ་དུས་ལ་སོགས་པ༑་། མ་མོ་ཕྲ་མེན་ཅི་བགྱི་ཕོ་ཉའི་ཚོགས། །།ལུས་ཀྱི་ཡན་ལག་ཏ་ཀྲིད་ཁྲོ་རྒྱལ་བཅུ༑། དོན་དམ་སྤྲོས་མེད་བྱང་ཆུབ་སྙིང་པོ་ནི། །མཉམ་ཉིད་མི་གཡོ་ཆོས་་་དབྱིངས་ནམ་མཁའ་ཆེ། །རང་བྱུང་ཡེ་ཤེས་བརྩོལ་བྲལ་གནས་མེད་པ། །གཞི་རྩ་མེད་པའི་སེམས་ཉིད་དེ་ལྟར་སྣང་། །དབང་པོ་རང་ཉམས་ཕུལ་བར་མི་བཏང་ཞིང་། །སྤྱོད་ལམ་ཀུན་ཏུ་རང་གི་ཏིང་འཛིན་བསྒོམ། །ཤེས་པར་བྱ་བར་བསྲུང་དང་བསྒྲུབ་པ་དང་། །མི་སྤང་བ་དང་མཆོད་པའི་དམ་ཚིག་རྣམས། །བཀའ་བཞིན་བསྲུང་ཞིང་ཀླུང་དུ་གོམས་པར་བྱ། །དམ་ཚིག་འདི་ལས་མི་འདའ་རྣལ་འབྱོར་པ། །ཀུན་ཏུ་བཟང་དང་མཉམ་པའི་སྤྱོད་ཡུལ་ཏེ། །འདི་ལས་འདས་པར་བྱེད་ན་བསྲེག་པར་འགྱུར། །སྤྱན་དྲངས་མཆོད་པ་རྫོགས་པ་དང༌། །—། 