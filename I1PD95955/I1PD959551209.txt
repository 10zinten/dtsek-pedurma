རབསྟན་འགྱུར། སྒྲ་མདོ། ༼སེ༽ག་ག་ཞེས་འདི་ཉེར་འཁོད་འགྱུར། །གལ་ཏེ་ཏ་ལས་ཕ་རོལ་ཏུ་ཛ་གཉིས་དང་ག་གཉིས་རྐང་པ་སོ་སོ་ལ་ཡིན་པ་དེ་ལྟར་ན་ཉེར་འཁོད་དུ་འགྱུར་རོ། །ཏཱཛྫོ་ག་གི་ཏཱི་ཡ་མུ་པསྦི་ཏཱ་སྙཏ། གལ་ཏེ་དབང་པོ་རྡོ་རྗེ་ཏ་གཉིས་ཛ་ལྕི་གཉིས། །དོ། གལ་ཏེ་རྐང་པ་སོ་སོ་ལ་ཏ་གཉིས་དང་ཛ་དང་ལྕི་བ་གཉིས་ཡིན་ན་དེའི་ཚེ་དབང་པོ་རྡོ་རྗེར་འགྱུར་རོ། །སྱཱ་དིནྡ་བཛཱ་ཡ་དི་ཏོ་ཛ་གོ་ག། །ཛ་ཏ་ཛ་ལྕི་གཉིས་ནི་ཉེ་དབང་རྡོ་རྗེ་སྟེ། །གལ་ཏེ་རྐང་པ་སོ་སོ་ལ་ཛ་དང་ཏ་དང་ཛ་དང་ལྕི་བ་གཉིས་ཡིན་པ་ནི་ཉེ་དབང་རྡོ་རྗེའོ། །ཨུ་པེན་བཛཱ་ཧི་ཛ་ཏོ་ཛ་གོ་ག། ་དེ་མ་ཐག་ཏུ་བརྗོད་ཟིན་མཚན་ཉིད་ལ་སོགས་དག། སྣ་ཚོགས་རྣམ་རྟོག་རྣམས་ཀྱིས་རྐང་པ་དག་ཏུ་འགྱུར། །གང་དེ་གཉིས་ཀ་མཉན་འོས་ངལ་བསོའི་སྤྲོས་པ་ཅན། །དེ་རྣམས་ཉེར་་་བསྐྱེད་རྣམས་སུ་དྲན་པའི་དབང་པོས་བཤད། །དེ་མ་ཐག་ཏུ་བརྗོད་ཟིན་པའི་་དབང་པོ་རྡོ་རྗེ་དང་ཉེ་དབང་རྡོ་རྗེ་གཉིས་ཀའི་མཚན་ཉིད་དང་ལྡན་པའི་རྐང་་་པ་:གཉིས་པོ་དག་ཉེ་བར་སྤེལ་ཅིང་། དེ་མ་ཐག་པར་བརྗོད་ཟིན་པ་གཉིས་པོ་རྐང་པ་དག་ཏུ་གྱུར་པ་གང་ཡིན་པ་དེ་དག་ལ་རྣ་བར་སྙན་པའི་ངལ་བསོའི་སྤྲོས་པ་དང་ལྡན་པར་གྱུར་པ་དེ་རྣམས་དྲན་པའི་དབང་པོ་རྣམས་ཀྱིས་ཉེར་བསྐྱེད་་་རྣམས་སུ་བཤད་དོ། །ཅི་ལྟར་ན། །སྣ་ཚོགས་རྣམ་རྟོག་རྣམས་ཀྱིས་ཏེ་རྣམ་་པ་བཅུ་བཞི་རྣམས་ཀྱིས་སོ། །གཉིས་ཀ་དག་གི་ཡང་རྐང་པ་དག་ཇི་ལྟར་རིགས་་པར་གནས་གཅིག་པ་དང་། གཉིས་པ་དང་གསུམ་རྣམས་སུ་འབྱུང་བའི་ཕྱིར་རོ། །རྐང་པ་བཞི་པོ་རྣམས་ཀྱི་ཁྱད་པར་ཡང་དང་པོའི་ཡི་གེ་རྣམས་ལའོ། །།དེའི་ཕྱིར་ཡི་གེ་བཞི་པའི་བྲྀཏྟ་བཞིན་པཱསྣ་ར་བྱས་ནས་བལྟ་བར་བྱ་སྟེ། སྟེང་མ་ལ་་་དབང་པོ་རྡོ་རྗེ་དང་། །འོག་མལ་ཉེ་དབང་རྡོ་རྗེ་དང༌། །དབུས་མ་ལ་ཉེར་་། 