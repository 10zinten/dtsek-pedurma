།གེ་དེ་ནས་རིའི་ཁྱད་པར་ལས་ཁོར་ཡུག་གི་མིང་ལ། ལོ་ཀཱ་ལོ་ཀ། འཇིག་་རྟེན་དུ་སྣང་བ་སྟེ། སའི་དཀྱིལ་འཁོར་མཐའ་དག་ལ་ཟླུམ་པོའི་སྣང་བས་བསྐོར་ཏེ༑་ར་བར་གྱུར་པ་འདིའི་ནང་གི་ངོས་རྣམས་ཉི་མའི་འོད་ཟེར་གྱིས་རབ་ཏུ་་་གསལ་བའི་ཕྱིར་དེ་ལྟར་བཤད་དོ། །ཙཀྲ་བཱ་ཌ་ཁོར་ཡུག་གོ། །ཏྲི་ཀུ་ཊ། །སུམ་བརྩེགས་ཏེ་རི་བོ་གསུམ་བརྩེགས་པས་གནས་པའོ། །ཏྲི་ཀ་ཀུཊ། །རྭ་་་གསུམ་པ་སྟེ་འདི་ལ་རྩེ་མོ་གསུམ་ཡོད་པས་སོ། །དེ་ནས་ཨསྟ་དང་། ཙ་ར་མ་ནི། ནུབ་དང་ཕྱི་མ་སྟེ། ནུབ་རིའི་མིང་ངོ༌། །ཨུ་ར་ཡ་དང་། །པཱུརྦ:ཤ་་་རཾ། མདུན་མ་སྟེ། མདུན་རིའམ་ཤར་རིའོ། །ཧི་མ་བཱན། གངས་ཅན་ལ་སོགས་པ་ཡང་རི་བོའི་བྱེ་བྲག་སྟེ་སོགས་པའི་སྒྲས་མ་ལ་ཡའི་རི་བོ་དང་། རི་བོ་་དརྡ་ར་ལ་སོགས་པའོ། །དེ་ལ་གངས་ཅན་དང་། །གང་བརྩེགས་དང་། ནི་་ཥ་དྷ་སྟེ། འགོག་བྱེད་དང་། རི་མེ་རུ་དང་། རི་སྔོན་པོ་དང་། རི་དཀར་པོ་དང་། རི་སཾ་ག་མའི་མཐར་ཐུག་པ་ཡུལ་བདུན་མཚམས་བཅད་པའི་རི་བོ་རྣམས་སོ། །རི་དབང་ཆེན་དང༌། །མ་ལ་ཡ་དང་། ས་རྒྱ་དང་། །འབིགས་བྱེད་དང༌། པ་རི་ཡཱ་ཏྲ་དང་། ཏྲི་པྲ་དང་། ཏཱི་གྷ་རྣམས་ནི་བྷ་ར་ཏའི་ཡུལ་གྱི་རིའི་རིགས་་་བདུན་ནོ། །རི་ཕྲེང་བ་ཅན་ནི་རི་ཁྲུང་ཁྲུང་སྟེ། །ཁྲུང་ཁྲུང་ཡང་ཕྲེང་བ་ཅན་ནོ་ཞེས་སྐབས་གསུམ་གྱི་ལྷག་མ་ལས་བཤད་དོ། །རི་རབ་ཀྱི་ནུབ་ན་རི་སྤོས་ཀྱི་ངད་ལྡང་དང་ཚད་མཉམ་པའི་རི་མཱ་ལྱ་བནྟེ་ཕྲེང་བ་ཅན་ཡོད་དོ། །རི་རབ་ཤར་ན་་་་ཆུར་དཔག་ཚད་སྟོང་ཕྲག་སུམ་ཅུ་རྩ་གཉིས་ཞེང་དུ་དཔག་ཚད་སྟོང་ཕྲག་བཞི་པ། དཔག་ཚད་སྟོང་ཕྲག་གཅིག་འོག་ཏུ་སོན་པའི་རི་བོ་གངྒཱ་མཱ་ད་ན་སྟེ། སྤོས་ཀྱི་ངད་ལྡང་ཡོད་དེ། དེ་ལྟར་རི་བོ་གཞན་རྣམས་ཀྱང་ལུང་ལས་ཤེས་པར་བྱའོ། །་དུ་། དེ་ནས་ཚིགས་བཅད་ཕྱེད་ཀྱིས་རྡོ་བའི་མིང་སྟེ། པཱ་ཥཱ་ཎ། །རྡོ་བའོ། །—། 