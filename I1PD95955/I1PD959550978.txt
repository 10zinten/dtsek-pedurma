པར་བྱེད་པའོ། །བྱཱ་ཀ་ར་ཎ་སྟེ་ལུང་སྟོན་པ་ནི་སྒྲ་བྱེ་བྲག་ཏུ་རྟོགས་པར་བྱེད་་་་ལེགས་པའི་སྒྲ་འཆད་པར་བྱེད་པའོ། །ནི་བུཏྟཾ་ཏེ་ངེས་ཚིག་ནི། ཡི་གེ་ཨཱ་གཱ་མ་དང༌། ཡི་གེ་གོ་བཟློག་པ་ལ་སོགས་པའི་ངེས་པས་བཤད་པ་བྱེད་པའོ། །ངོ་ཏི་ཊཾ་སྐར་དཔྱད་ཐོས་པ་ནི། གཟའ་རྩི་བར་བྱེད་པའི་བསྟན་བཅོས་སོ། །ཙྪརྡ་སྡེབ་སྦྱོར་ནི། ཚིག་བཅད་ཀྱི་བསྟན་བཅོས་སོ། །ཨོ་ནི་པྲ་ཎ་བ་སྟེ་རབ་ཏུ་་་བསྔགས་པའི་དོན་ནོ། །ཨ་བ་སྐྱོངས་པ་ལ་བློ་མ་ལ་སོགས་པ་ཉིད་ཀྱི་མ་ནི་ན་རྐྱེན་དང༌། མཐའི་ཨ་ཙ་ལ་སོགས་པ་དབྱི་བ་དང༌། ཛཱ་ར་ཏཱ་ར་ཞེས་པས་ཨུཊ་དང་ཡར་ཡེང་དུ་བྱས་པས་ཨོ་གྲུབ་ཏེ། རང་བཞིན་གྱི་གྲངས་མེད་པའོ། །ཨི་ཏི་ཧཱ་པ་ནི་སྔོན་རབས་ཏེ། ཆེས་སྔ་བར་བྱུང་བའི་ཚུལ་བརྗོད་པ་དྲང་སྲོང་རྒྱས་པ་ལ་་སོགས་པས་བྱས་པའི་བྷ་རང་ལ་སོགས་པའི་གཞུང་ངོ༌། །པུ་རཱ་ཤྲཱི་རྟི་ནི། སྔོན་བྱུང་སྟེ་སྔོན་གྱི་ཚུལ་བརྗོད་པའོ། །ཨུ་དཱཏྟ་ལ་སོགས་པ་གསུམ་ནི་དབྱངས་རྣམས་ཀྱི་སྟེ། ཨུདཱཏྟ་ནི་མཐོ་བས་བརྗོད་པའོ། །ཨ་ནུ་དཱཏྟ་ནི་དམའ་བས་བརྗོད་པའོ། །སཱ་རི་ཏ་ནི་ང་རོ་བར་མས་བརྗོད་པའོ། །བྲ་བནྟི་ན་རབ་ཏུ་སྦྱར་བའམ་འབྲེལ་པ་དང༌། ཀལྤ་ན་རྟོགས་པ་དང༌། ཀ་ཐཱ་ནི་བརྗོད་པའམ་གཏམ་ཏེ། དེ་ཡང་། མཚན་མས་མཚོན་པ་རྨད་དུ་བྱུང་བའི་དོན་ཅན་ནི་ཤ་ཟའི་སྐད་ཀྱི་རང་བཞིན་ཏེ། ཡུལ་ཆེན་པོའི་མིང་དང༌། རྟ་དང་གླང་པོ་ལ་སོགས་པའི་སྤྱོད་པ་བཞིན་རྒྱ་ཆེ་་་བའི་གཏམ་འདིར་ཙནྡྲ་ཞེས་བརྗོད་པར་བྱའོ། །པྲ་ཧེ་ལི་ཀ་ནི་ཤེས་དཀའ་བའི་་་དོན་ཅན་ཏེ། དེ་ཉིད་ལ་པྲ་བཤྲཱི་ཀཱ། བརྡ་ཡིས་སྟོན་ཞེས་ཀྱང་བྱ་སྟེ། དཔེར་ན། གཉིད་ལོག་པ་ན་མིག་འཛུམ་པ་ཡོད་དེ། སྒྲའི་ཤུགས་འཕེལ་པས་སོ། །ཉ་གཉིད་ལོག་པ་ན་མིག་མི་འཛུམ་པར་བྱེད་དེ། །ཆུ་ཀླུང་གི་ཤུགས་འཕེལ་པས་སོ༑། རིག་བྱེད་ལ་སྨྲ་ཏི་སྟེ་དྲན་པ་ཞེས་བྱ་བ་ནི། དྲང་སྲོང་ཆེན་པོ་—། 